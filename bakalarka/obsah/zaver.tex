%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\chapter{Závěr}
%TODO Dolnit až na konec

V této práci jsem se zabývala hlubokými zásobníkovými automaty z pohledu počtu nevstupních symbolů a stavů. Cílem bylo zavést nové modifikace tohoto typu automatu a dosáhnout tak jeho částečného zjednodušení. Po dohodě s vedoucím jsem původní zadání rozšířila o problematiku normální formy a zobecněné varianty hlubokých zásobníkových automatů.

Dokázala jsem, že hluboký zásobníkový automat konečného indexu s jedním nevstupním symbolem je ekvivalentní s programovými gramatikami konečného indexu. Znamená to, že omezením počtu nevstupních symbolů na jeden se jeho mocnost nezměnila.  Dále jsem zavedla normální formu hlubokého zásobníkového automatu se čtyřmi typy pravidel a docílila tak zjednodušení jejich zápisu. Nakonec jsem definovala zobecněný hluboký zásobníkový automat. Toto zobecnění spočívá v odstranění hloubky expanze z pravidel. Místo toho je upraveno chování automatu tak, aby expandoval nejvrchnější možný nevstupní symbol na svém zásobníku. Tento typ automatu s povolenými $\varepsilon$-pravidly má mocnost Turingova stroje a platí, že zredukováním počtu nevstupních symbolů, případně stavů, na tři se síla automatu nezmění. Srovnání mocností zavedených automatů a zasazení do širšího kontextu je k dispozici na diagramu \ref{obr_model02_hierarchy}.


Algoritmy pro redukci zobecněného hlubokého zásobníkového automatu jsem po dohodě s vedoucím implementovala v konzolové aplikaci \texttt{gdeep\_pda}. Ta převádí vstupní automat na zredukovaný a vypisuje jej na výstup. Aplikace je implementovaná v jazyce Python a slouží k demonstraci navržených postupů. 

Uvedené algoritmy popisují, jakým způsobem lze jeden model převést na druhý, z čehož lze vyvozovat závěry o jejich ekvivalenci. Bylo by však vhodné  správnost algoritmů ověřit formálním způsobem. Dále z navržených redukcí lze odvodit, že omezení počtu prvků jedné komponenty automatu se projevuje výrazným zvýšením počtu prvků v ostatních komponentách. Konkrétně, když jsem omezila počet nevstupních symbolů, zvýšila se kardinalita množin pravidel a stavů a po omezení počtu stavů, narostla kardinalita množin pravidel a nevstupních symbolů. Je tedy pravděpodobné, že není možné současně omezit počet stavů a počet nevstupních symbolů se zachováním mocnosti automatu. Jedná se však o zajímavou problematiku vhodnou k dalšímu prostudování.



\begin{figure}[ht]
\centering
\includegraphics{img/bp_hierarchy03.eps} \bigskip \\
\caption{Zařazení automatů do kontextu jazykových rodin. Význam jednotlivých zkratek je vysvětlen v kapitole \ref{kap_teorie_hierarchie}. Dále \textbf{DP${}_{NF}$} označuje rodinu jazyků přijímanou hlubokými zásobníkovými automaty v normální formě a \textbf{GDP} rodinu jazyků přijímaných zobecněnými hlubokými zásobníkovými automaty.}
\label{obr_model02_hierarchy}
\end{figure}

% bylo by vhodné formálně dokázat správnost uvedených algoritmů
% vztah mezi redukcí stavů a nevstupních symbolů, jestli by šlo zredukobat obojí, spíše minimalizace
% po dohodě s vedoucím jsem...

%=========================================================================

